---
layout: post
title: Mój mały słowniczek
author: tomek_pers
date: 2020-01-14T11:00:00.000Z
intro_paragraph: ''
categories: misc
---
Cześć. Ekstra idzie, bo to już kolejny post.
Dziś chciałem podzielić się z wami moim małym słowniczkiem, kilkoma pojęciami, którymi będę się posługiwał, a które niekoniecznie są czymś jednoznacznym. Z czasem ten post będzie się rozrastał, co będę oznaczał dopiskiem "edit", wraz z datą. Bez zbędnego przeciągania, zabierzmy się do roboty.

Zastrzegam, że pojęcia te będą czasami dokładnie takie same, jak te używane przez Michała Szafrańskiego. Swoją drogą, jeśli jeszcze go nie znasz, to koniecznie zajrzyj na jego bloga https://jakoszczedzacpieniadze.pl/, a jako lekturę obowiązkową polecam jego [Finansowego Ninję](https://finansowyninja.pl/)! 

**Poduszka finansowa** - oszczędności, które pozwolą mi bez problemu przeżyć kolejnych 6 miesięcy, w razie gdybym stracił stałe źródło dochodu. Są to tak zwane pieniądze na "czarną godzinę" i są absolutnie nienaruszalne. W tym momencie trzymam je głównie na kontach oszczędnościowych, zazwyczaj są to konta promocyjne, z podwyższonym tymczasowo oprocentowaniem. Mimo wszystko wypada, żeby pieniądze te odpracowywały inflację ;)  Zastanawiam się nad obligacjami skarbu państwa, ale o tym kiedy indziej...

**Fundusz wydatków nieregularnych** - pieniądze rzędu 10-15tys. zł. Są to pieniądze, które mają służyć pokryciu większych wydatków nie uwzględnionych w budżecie miesiąca takich jak naprawa auta, wymiana sprzętu elektronicznego w razie konieczności. Kwota ta, jeśli naruszona, jest odbudowywana w kolejnych miesiącach. Pieniądze te trzymam również na kontach oszczędnościowych.

**Pomniejsze fundusze** - są to krótkoterminowe fundusze na większe wydatki. Przykład może stanowić wyjazd na narty. Wiemy, że w miesiącach zimowych na pewno chcemy się wybrać na narty, wiemy mniej więcej ile taki wyjazd będzie kosztował, więc przez okres 6 miesięcy spokojnie możemy odkładać część wymaganej kwoty na ten cel. Analogicznie może być z wkładem własnym na mieszkanie lub samochodem. Wtedy nie jest to "pomniejsza kwota", założenie i sposób realizacji funduszu jest takie samo.

**Fundusz wolny** - główny obiekt zainteresowanie tego bloga. Są to wszystkie pieniądze, które w danym momencie zagospodarowałem jako pieniądze na inwestycje. Są to pieniądze jeszcze nie wprowadzone do obiegu.

-- stan na 14.01

To tyle na dziś, post będę rozwijał w ramach pisania innych postów. Dzięki za dziś. Miłego wieczoru.